\chapter*{Ievads}
\addcontentsline{toc}{chapter}{Ievads}

% Cilvēki izsenis ir centušies pasargāt savas telpas no svešu cilvēku piekļuves.

Ventspils Augstskolā atrodas elektronikas studentu darba telpa, kurā elektronikas studenti var iet un izstrādāt savus projektus, un kurā atrodas koplietojama elektronikas aparatūra (elektrobarošanas avoti, lodāmuri, u.t.t.). Lai iegūtu piekļuvi studentu telpai, studentam ir jāiziet sarežģīts birokrātisks process - jāiesniedz iesniegums Augstskolas vadībā, kur to apstiprina. Šis process ir lēns un var aizņemt pat nedēļu, kā arī parakstītais iesniegums ir jānodod Augstskolas dežurantēm, kuras studentam tad var izsniegt studentu telpas atslēgu.

Kad students vēlas iet strādāt studentu telpā, viņam ir jādodas pie dežurantes, jālūdz atslēgas un tad dežurante pieraksta studenta datus kladē. Tā kā atslēga, ko izsniedz studentiem, ir tikai viena, rodas gadījumi, ka uz studentu telpu aiziet vairāki studenti vienlaikus un pēc darba atslēgu nodod kāds cits, nevis atslēgas saņēmējs. Tiklīdz viens students ir studentu telpā, citi elektroniķi tajā var uzturēties patvaļīgi, kas būtiski apgrūtina telpas uzraudzību. Ja radošā procesa laikā tiek sabojāta kāda no telpas koplietojamajām ierīcēm, studentam vienmēr būtu jāuzņemas atbildība. Praksē tas dažkārt nenotiek. Atbildību nes tas students, kas saņēmis telpas atslēgu, bet atslēgas saņēmējs ne vienmēr atrodas telpā, kas sarežģī telpas uzraudzību.

Pašreizējā sistēma ir neatbilstoša studentu vajadzībām, jo studentiem arī ir nepieciešama piekļuve telpai jebkurā laikā, ko pašreizējā sistēma formāli pieļauj, bet ko praktiski ir sarežģīti izpildīt. Kā arī šāda arhaiska sistēma pēc būtības ir nedroša, jo cilvēki ir viegli manipulējami un bieži arī neuzmanīgi. Kāds to varētu izmantot, lai nesankcionēti piekļūtu telpai, bojātu un/vai iznestu no telpas tajā atrodošās ierīces. Dežurantu neuzmanības dēļ, atslēga varētu tikt iedota arī studentam, kuram piekļuve telpai nav dota vai būtu jāatņem.

Šajā darbā tiks radīta jauna sistēma, kas veiks telpā esošo personu identificēšanu un žurnalēšanu izmantojot RFID kartes, kā arī atrisinātu vairākas drošības problēmas un neērtības. Izstrādātā sistēma ļaus arī daudz labāk menedžēt piekļuvi telpai un būs iespējams arī ierobežot piekļuves laikus individuāliem studentiem.
% Ko vēl automatizēt...
% Drošība!!!!!!!!!!!!!!!!!!!!!!!!!!!!!!!!!!!!!!!!!!!!!!!!

Galvenie darba uzdevumi:
\begin{itemize}
  \item Izveidot mājaslapu telpas piekļuves administrēšanai, kas ļautu administratoram autorizēt un pārvaldīt studentu piekļuvi telpai. Studenti varētu sekot līdzi savai piekļuves vēsturei un kartes nozaudēšanas gadījumā atsaukt savu piekļuvi telpai.
  \item Uzstādīt mājaslapu uz RaspberryPi, kas ir ērts un lēts risinājums vienkāršam serverim.
  \item Imitēt RFID karšu lasītāju un savienot to ar serveri, kurš nolasītu studentiem izdalītās RFID kartes un atļautu vai liegtu studentiem piekļuvi telpai.
  % Kartes izdalīs studentiem, karšu tiesības
\end{itemize}

Darbā tiks izmantoti un aprakstīti populāri izstrādes rīki un paņēmieni, kas būtiski atvieglo izstrādi un uzlabo koda kvalitāti.
% Versiju kontrole, testēšana, infrastruktūra kā kods, koda kvalitāte.
% Rīki kas ļauj abstrahēt ...
Darba praktiskā daļa sadalīta divos programmēšanas uzdevumos:
\begin{env}
  \item Administrēšanas mājaslapas izveide
  \item Infrastruktūras aprakstīšana kodā
\end{env}

% Kaut gan eksistē daudzi komerciāli risinājumi, ne visi no tiem ir droši.

% Ievadam un anotācijām jabūt labai, struktūrai, secinājumiem
